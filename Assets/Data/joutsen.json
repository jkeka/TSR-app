{"1414":"Ensimmäinen Aurajoen yli menevä silta, Pennisilta, valmistuu. Tästä innovaatiosta lähtien ei ole ollut erityisen väliä, kummal pual jokke sattu asuma. ","1543":"Agricola julkaisee Abckirian. Näin kirjakieli lähti Turusta eikä monien mielestä ole sinne sen koommin palannut. Turkulaiset kieltämättä pitävätkin omasta määkivästä kielestään ylpeästi kiinni. ","1634":"Ensimmäinen kartta kaupungista valmistuu. Hyvä niin, sillä 6000 asukkaan vilinään saattoikin helposti eksyä ilman karttaa.","1640":"Turun Akatemia perustetaan. Samalla saa alkunsa kaupungin opiskelijaperinne, joka jatkuu edelleen ja johon liittyy oleellisena osana humalaisten ylioppilaiden äänekäs läsnäolo jokirannoilla kauniina kevätpäivinä.  ","1642":"Suomen ensimmäinen kirjapaino perustetaan Turkuun. Siellä painettiin mm. Daniel Jusleniuksen (1676-1752) väitöskirja Aboa Vetus et Nova (1700), jossa selvitetään Turun syntyä ja päädytään siihen, että turkulaiset ovat Jaafetin jälkeläisiä. Jaafet oli Noaan kolmas poika. ","1812":"Pääkaupunkiasema menetetään Helsingille. Asia, josta turkulaiset eivät oikein vieläkään ole päässeet yli. ","1900":"Sähkövaloin koristeltu joulukuusi pystytetään Tuomiokirkon eteen ensimmäisen kerran. Sittemmin tapahtumasta on kehittynyt merkittävä mediaspektaakkeli, jota ilman kaupunkiin ei tule joulu. ","1919":"Åbo Akademi perustetaan. Nykyään ruotsinkielinen yliopisto on verraton rikkaus kaupungin tieteelle, arkkitehtuurille, opiskelijaelämälle sekä varallisuudelle. ","1922":"Turun yliopisto perustetaan lahjoitusvaroin. Tästä muistona hallintorakennuksen seinässä lukee ”Vapaan kansan lahja vapaalle tieteelle”. Useat opiskelijasukupolvet ovat pohtineet, kuinka voisivat poistaa viimeisestä sanasta kolme ensimmäistä kirjainta jäämättä kiinni. ","﻿1229 ":"Piispanistuin siirretään Nousiaista Turkuun, Koroisiin. Tapahtuman muistona paikalla on edelleen suuri valkoinen risti, jota voi ihailla muun muassa Tampereelta tulevista junista, mistä syystä Tampereella liikkuu huhu, että ristin alle olisi haudattu koira nimeltä Turun Murre. Näin ei siis ole.","1300 ":"Tuomiokirkko vihitään. Nykyään on siirrytty toisenlaiseen käytäntöön ja Tuomiokirkossa vihitään. Vuosittain noin 110 vihkiparia. ","1827":"Turun palo. Yksi monista, mutta koko Pohjoismaiden tuhoisin. Lähes koko kaupunki jouduttiin rakentamaan uudestaan. ","1882":"Suomen ensimmäinen puhelinkeskus aloittaa toimintansa Turussa. Vääräleukojen mukaan ensimmäisen puhelun ensimmäinen lause kuului ”oleks pahas paikas.","1956, 1976, 1989, 1990, 1991, 1993, 1995, 1999, 2000, 2001":"TPS voittaa jääkiekon suomenmestaruuden. ","Aaltonen, Wäinö":"Turkulainen kuvanveistäjä, jolla on nimikkokoulun, nimikkotien sekä nimikkomuseon lisäksi kaupungissa monia julkisia töitä, kuten alaston Paavo Nurmen patsas, jonka munat eli sukupuolielimet opiskelijat käyvät vuosittain tervaamassa. ","Aboa":"Turun latinankielinen nimi. Näkyy nykyään kaupungissa mm. Aboa Vetus & Ars Nova –museon nimessä.","Aschan":"Kunnianarvoisa kahvila, jossa käyvät hienot rouvat ja muutkin. Lausutaan askaani.","Agricola, Mikael (n. 1510-1157)":"Suomen kirjakielen isä ja Turun piispa. Turkulaisten mielestä viisas mies, sillä otti kirjakielen perustaksi Turun murteen.","alamaine":"Kansalainen.","Aleksanterintori":"Kauppatorin entinen nimi. Turussa oli aikanaan paljon venäläisiä paikannimiä, mutta niistä luovuttiin suomalaistaminen myötä 1920-luvulla.","Airisto":"Aavahko kohta merellä Turun edustalla. Kaupunkilaisten jokakesäisen vierailun kohde. (= ”Misä te purjehtisitte?” ”Ei pal missä, ku kellutti vaa vähä Airistol.”) ","Ankan munat":"Ilmaus, jolla viitataan Suomen Joutsenen ankkureihin. On huomattava, että joutsenta on muuallakin kuin Turussa erehdytty luulemaan ankaksi (ks. H.C. Andersenin tuotanto).","Apteekki":"Paikka jossa myydään lääkkeitä. Turussa myös paikka, jossa myydään alkoholia, koko nimeltään Uusi Apteekki. Reijo Mäen sekä hänen romaanihenkilönsä Jussi Vareksen kantakapakka. ","arkkipiispa":"Kirkon korkein johtaja. Turku on kirkollisen elämän keskus Suomessa. Arkkipiispa asuu Piispankadulla piispantalossa jossa ainakin toisinaan syö piispanmunkkeja.","Asa":"Vanha, nyttemmin manan majoille siirtynyt, turkulainen televisiotehdas. ","Aurajoki":"Oripäästä alkunsa saava noin 70 kilometriä pitkä joki, joka kulkee myös Turun läpi. Joen ensisijaiset esteettiset arvot eivät ole sen värissä, joka on mutainen. Sen sijaan joki halkoo kauniita kulttuurimaisemia koko matkallaan merelle eikä Turkua voisi ajatella ilman tätä kaupungin kahtia jakavaa vettä. ","Aura-olut":"Perinteinen turkulainen olutmerkki, jonka valmistus lopetettiin 1995, mutta aloitettiin uudestaan 2004. Turkulaisen snobin tuntee siitä, että hänen mielestään Uusi Aura ei ole alkuunkaan niin hyvää kuin vanha.","Aurasoudut":"Oxford-henkinen kolmen turkulaiskorkeakoulun välinen soutukilpailu, jossa pronssille kirii aina Kauppakorkeakoulu. ","Barkerin tehdas":"Entinen puuvillatehdas jokirannassa, Raunistulassa. ","Brahe, Pietari":"Ruotsalainen valtiomies (1602-1680), josta on saanut alkunsa sanonta ”kreivin aikaan”. Hän mm. perusti Turun Akatemian, mikä oli yksi syy patsaaseen, joka hänen muistokseen on pysytetty Brahen puistoon. Niinikään hän on jäänyt historiaan patsaaseenkin kaiverretun lausahduksensa takia, joka turkulaisesta tavasta poiketen ei osoita turhaa vaatimattomuutta: ”Minä olin maahan ja maa minuun hyvin tyytyväinen”.","Brinkkala":"Talo Vanhalla suurtorilla. Siellä toimi pitkään poliisilaitos, joten sanonta ”Mennä päin Brinkkalaa” viittaa siihen, että hommat ovat menneet mönkään ja on jouduttu tekemisiin esivallan kanssa. ","Bryggman, Erik":"Kuuluisa arkkitehti (1891-1955), jonka funktionalismi näkyy parhaiten Turussa ehkä Ylösnousemuskappelissa, joka on ehdottomasti tutustumisen arvoinen paikka. Myös keskustan Scandic Hotel Plaza sekä Kåren ovat hänen käsialaansa. ","Budapest":"Unkarin pääkaupunki. Myös pidetty suklaakonvehti, joka on kuulunut eritoten suomalaisten jouluun vuodesta 1930. Makeistehdas Leafin lopettamisen jälkeen Budapestin valmistus siirtyi Unkariin.","Börs":"Perinteinen turkulainen yökerho torin laidalla. Sinne mennään yleensä siinä vaiheessa, kun pitäisi mennä kotiin. ","Crash":"Teemu Brunilan luotsaama turkulainen bändi, jolta on odotettu kansainvälistä läpimurtoa jo pitkään. ","DBTL":"Kaupunkifestivaali Down By The Laituri. Ollut mallina monelle maassa järjestettävälle kaupunkirockfestivaalille. Myös sen suhteen, että tapahtuman talous pysyy vuodesta toiseen miinuksella.  ","ei":"Kieltosana. Ilman sitä Turussa ei pärjää. (=”Ei neiti kumminka tanssimaa lähre?”) ","Ei-turkulainen osakunta":"Tampereen yliopiston osakunta, joka kerran vuodessa järjestää matkan Turun Kauppatorille, jossa he pomppimalla yrittävät saada kaupunkia vajoamaan nopeammin. ","enkelskantauti":"Riisitauti.","Engel, Carl Ludvig":"Kuuluisa arkkitehti (1778-1840). Laati Turun palon jälkeisen kaupungin asemakaavan, säännöllisen ruutukaavan, joka vahvistettiin 1828 ja jonka ansiosta Turussa odotetaan pelonsekaisin tuntein, milloin naapurikaupunki Raision perinnejättiläiset Killi ja Nalli saapuvat kaupunkiin hyppimään ruutua.","fiirattanu":"Hassahtanut.","Forum Marinum":"Merimuseo Aurajoen rannassa. ","Föri ":"Jokea edestakaisin seilaava lossi, jossa ei joistain tiedoista poiketen ole Tax Freetä.","Halisten ukot":"Jäälautat, jotka ennen Halisten padon rakentamista saapuivat ryminällä Aurajoen yläjuoksulta ja veivät mennessään milloin mitäkin. ","Hansa":"Saksalaisten kaupunkien liitto, joka hallitsi kauppaa Itämeren ja Pohjois-Saksan alueella 1200–1400-luvulla. Turku oli eräänlainen Hansa-kaupunkien hang-around –jäsen ja muistona näistä ajoista Turussa on nykyään Hansa-niminen kauppakeskus.","Heideken":"Nyttemmin lopetettu synnytyssairaala, joka hieman ristiriitaisesti sijaitsi Immenpolulla (nyk. Neitsytpolku). Perinteisesti on ajateltu, että vain Heidekenissä syntyneet ovat oikeita turkulaisia, mutta näkemyksestä on jouduttu luopumaan, koska muuten kukaan vuoden 1995 jälkeen syntynyt ei olisi turkulainen. ","Heikkilä, Markku":"Förin äijä. Turkulainen toimittaja ja huumorimies, jonka vuosittainen huumorikirja Uutissi Turust maksaa 7,5 euroa paitsi tamperelaisille vähän enemmän.","Hellas":"Makeistehdas, josta tuli Leaf ja joka lopetti Turussa toimintansa vuonna 2006. Se oli suuri menetys paitsi kaupungin teollisuushistorian, myös turkulaiskoululaisten kannalta, sillä jostain syystä koululuokat halusivat tutustua teollisuuteen nimenomaan makeistehtaassa. ","Hesburger":"Alun perin naantalilainen nakkikioski, jonka majoneesista tuli niin suosittua, että nyt sitä myydään Lähi-idässä saakka. ","Hirvensalo":"Turulle kuuluva suurehko saari, jossa on vuosi vuodelta vähemmän hirviä. ","Hvitfeltin makkaratehdas":"Tamperelaisilla on musta makkara, mutta turkulaisilla on ollut jo yli 90 vuotta Hvitfeltin hevospaistimakkara. Sitä kutsutaan myös nimillä hevoshalpa, hevoshyvä sekä hampparin väärä. ","Hämeen Härkätie":"Keskiaikainen tie Hämeen linnasta Turun linnaan. Alkuperäinen tie on edelleen osin voimissaan ja hieno matkailureitti. Tietä körötellessä voi laulaa laulua ”Tuu, tuu, tupakkarulla”.","Hämeenportti ":"Aikanaan opiskelijoiden keskuudessa hyvinkin suosittu kapakka yliopiston kupeessa. Sen oluthuuruihin on hukattu monta gradua, väitöskirjaa, jopa elämää.","härjäsilmä":"Päivänkakkara.","ihana":"Tunne, joka tulee, kun kesäkaupunki Turun sadat terassit avaavat ovensa ja kaupunki herää talven jälkeen eloon. ","ilkimulki":"Alasti.","Jarrumiehenkatu":"Paavo Nurmen kotikatu. Voi vain kuvitella, mihin hän olisi yltänyt, jos olisi asunut esimerkiksi Kiihdyttäjänkadulla. ","jeskamanteera":"Päivittelysana ”Jeskamanteera senttäs!”","jokilaivat":"Aurajoessa kelluvat ravintolalaivat. Opiskelijat järjestävät vuosittain nk. Aurajokilautturitutkinnon, jonka ideana on juoda vähintään yksi alkoholijuoma kussakin laivassa. Jos suoriutuu tehtävästä, on juonut ainakin 11 annosta.","joulukaupunki":"Markkinointiväen ideoima tapahtumasarja joulukuussa. Ainoan vakavan esteen markkinointiväen pyyteettömille ponnistuksille joulu-Turun osalta on, että kaupungissa harvemmin on joulukuussa lunta. ","Jortikka, Hannu":"Legendaarinen jääkiekkovalmentaja, joka äksyilyllään ja testosteronimäärällään on osoittanut, että nimi on enne. Se ei haittaa, sillä hän on ansainnut Tepsille kuusi suomenmestaruutta.","Joulurauha":"1600-luvulta periytyvä traditio, jossa Vanhalla Suurtorilla luetaan virallinen joulunajan rauhoitus. Homman koukku on siinä, kuinka monta tuttua löytää julistuksen televisioinnista. ","Juhana-herttua":"1500-luvulla Turussa hovia pitänyt Kustaa Vaasan poika, jonka tuoman loiston jälkeen kaupunki ei ollut entisensä. ","Kakola":"Vankila Turun keskustassa. Kakolanmäen alue vapautuu vankilakäytöstä vuonna 2008, mutta kieleen jää elämään ilmaisu ”se on ihan kako”, siis hupsu, hullu.","Kanerva, Ilkka":"Pitkän linjan kokoomuspoliitikko, jonka kaikki turkulaiset tuntevat, tai ainakin hän tervehtii kaikkia. Muualla Suomessa hänet tunnetaan lähinnä naistenmiehenmaineestaan, mikä tekee kyllä vääryyttä hänen saavutuksilleen politiikassa.","Kauppahalli ":"Tunnelmallinen, vuonna 1895 valmistunut ostospaikka Turun keskustassa. Nykyään sieltä saa myös monenlaisia hieman eksoottisempia herkkuja.","Kampiföri":"Kolmas ja uusin föri Aurajoessa, Kuralan kylämäen kohdalla. Tätä äärimmäisen yksinkertaista keksintöä ei ole koskaan saatu toimimaan täysin tyydyttävästi. ","kaunis":"Silmälle miellyttävä. Esimerkiksi talvinen, valaistu Aurajoen ranta.","Kauppatori":"Ent. Aleksanterintori. Ent. Uusitori. Kaupungin sydän, jossa kuuluu käydä ostoksilla ja torikaffel. ","Kerttulinmäki":"Kaupungin entinen mestauspaikka. Nimetty Pyhän Gertrudin mukaan. ","Keskiaikamarkkinat":"Joka heinäkuinen tapahtuma, jossa palataan niin vaatteiden, tapakulttuurin kuin ostettavien tuotteidenkin osalta keskiajalle Vanhalla Suurtorilla, joka itsekin edustaa keskiaikaa.","Kissaloffi":"Rautainen soutuvene, jolla Aurajoki ylitettiin ennen kuin joku keksi rakentaa sillan.","Klubiaski":"Rettigin tupakkatehtaan eräs tuote, jonka kylkeen on sanottu luonnostellun milloin minkäkin rakennuksen piirustukset. ","Koivisto, Mauno":"Turkulainen lentopalloilija, josta tuli myöhemmin myös presidentti.","Koivu, Saku":"Turkulainen jääkiekkoilija, joka melkein yksin kaatoi Ruotsin 1995.","Koroinen":"Paikka, jossa sijaitsi kirkko ennen Tuomiokirkkoa. Nykyään lähinnä peltoa ja joutomaata.","Korppolaismäki":"Kaunis ja vanha asuinalue Aurajoen suulla. Oivallinen kävelyretken kohde.","Koulu":"Paikka, jossa opitaan. Turussa myös paikka, jossa saa alkoholia. Koulu-ravintolassa on jopa oma panimo.","Krooppi":"Edesmennyt oja tai puro, joka keskiajalla laski Aurajokeen edesmenneestä Mätäjärvestä. ","kruippakontti":"Laihajalkainen. ","kukkulat":"Turku on Suomen Rooma, seitsemän kukkulan kaupunki. Jokainen niistä on kaunis ja tutustumisen arvoinen: Yliopistonmäki, Kerttulinmäki, Samppalinnanmäki, Vartiovuori, Puolalanmäki, Korppolaismäki ja Kakolanmäki. ","Kuninkaantie":"Vanha Pohjolan matkailureitti, joka on 1300-luvulta kulkenut Bergenistä Pietariin mm. Turun kautta. ","Kupittaan savi":"Edesmennyt keramiikkatehdas, jonka tuotteet ovat nykyisin keräilykohteita. ","Kupittaa":"Kaupunginosa, joka tuli kuuluisaksi terveyslähteestään. Nykyisin Kupittaan puisto on ennen kaikkea liikunnanharrastajien mekka: siellä on jääkiekko- ja jalkapallostadion, maauimala sekä lukuisia erilaisia pelikenttiä.","Kuralan Kylämäki":"50-luvun maatilamiljöömuseo. Kuralassa aika on pysähtynyt 50-luvulle ja sieltä voi nähdä harvinaisia kotieläimiä kuten kukkoja, kanoja, lampaita sekä niitä sellaisia, jotka sanovat ammuu. ","kutupuska":"Nuoria ja miksei vanhempiakin varten parhaat kutupuskat löytyvät Urheilupuistosta. Myös Tähtitorninmäki kelpaa rakastavaisille.","Kuuvannokka":"Ruissalon eteläisin niemi, jonne turkulaisilla on tapana kokoontua katselemaan syysmyrskyn tuiverrusta, vaikka yhtä hyvin voisivat olla kotona lämpimässäkin.","Käsityöläismuseo ":"Turun palossa säästynyt äärettömän arvokas käsityöläisten puutaloalue 1700-luvulta. Unescon maailmanperintökohde.","Köysitehdas":"Linnankadulla, sataman lähellä Aurajoen rannassa kauniisti restauroitu pitkä, kapea ja betonijaloilla seisova rakennus. Pituus ilmeisesti tulee siitä, että tehtaassa on valmistettu vain pitkiä köysiä. ","lemunaari":"Limonadi.","Liljan patsas":"Wäinö Aaltosen veistämä naispatsas jokirannassa. Vappuna Lilja lakitetaan; lilja esiintyy myös Turun vaakunassa.","Maarian allas":"Vuonna 1982 Paattistenjoesta patoamalla tehty allas toimii vaihtoehtoisena raakavesilähteenä turkulaisille. Sen erikoisuus on rautasilta, joka ei vie mihinkään.","Maauimala":"Uimala, jonka altaissa nimestä huolimatta on vettä. Turussa sellaisia on kaksi, Kupittaalla sekä Samppalinnassa. Suosittua on aloittaa työpäivä kello 06 uimalla kilometri pari, minkä jälkeen väsyttää koko työpäivän.","Mattijateppo":"Turkulaiset muusikkoveljekset, joita ei voi käsitellä yksinään. ","missi":"Turku on perinteisesti kauniiden naisten kaupunki. Turkulaisia missejä ovat esimerkiksi Tanja Karpela ja Jenny Dahlman-Räikkönen.","mulkata":"Katsoa.","Mäki, Reijo":"Turkulainen dekkarikirjailija, joka välittömällä käytöksellään on saanut aikaan sen, että kaikki tuntevat Reijon. ","Mätäjärvi":"Nyttemmin kuivunut plutakko Hämeenkadun takana.","mää":"Ilmaus, jolla viitataan henkilöön itseensä. Tuppisuusta lampaasta voidaan lisäksi sanoa, että ”Kyl määki Turuus”.","neliskonti":"Kontallaan.","Nummenpaka/ Nummenpakka/ Nummemäki":"Rakkaalla lapsella on monta nimeä. Nummenpakka ja sen ympäristö on viehättävää puutaloaluetta. Snobin turkulaisen tunnistaa siitä, että hän tietää paikan oikean kirjoitusasun.","Numppa":"Nummelin, Timo tai Petteri. Isä ja poika ovat rikastuttaneet turkulaista jääkiekkoilua 1970-luvulta lähtien.","Paasio":"Heitä on monta. Jotta heistä päästäisiin eroon, turkulaiset lähettävät kaikki Paasiot Helsinkiin aina neljäksi vuodeksi kerrallaan, mutta ei se auta, sillä aina jostain putkahtaa uusi. Tähän mennessä on ollut ainakin Rafael, Pertti ja Heli. ","Pankki":"Paikka, jossa on rahaa. Turussa myös paikka, josta saa alkoholia. Old Bank on suosittu ravintola Aurakadulla. ","Pansio":"Kaupunginosa merenrannalla. Turkulaiset eivät siitä tosin pääse nauttimaan, sillä alue on puolustusvoimien sekä teollisuuden käytössä. ","Pappa-Tunturi":"Isoisän omistama tunturi Lapissa. Myös mopedi, jollaista erityisesti vanhat ukot tapasivat ajaa. Pappa-Tuntureita valmisti turkulainen Tunturipyörä Oy vuosina 1959-1987.","Pinella ":"Tiettävästi Suomen vanhin yhtäjaksoisesti toiminut ravintola, joka tosin ei ole hetkeen ollut toiminnassa, sillä sitä remontoidaan. ","Pekanpaana":"Höyrylaiva Ukko Pekan edessä joessa – jos pakkaset suovat – oleva talvi-iloittelurata.","pelottava":"Tunne, joka saa sydämen pamppailemaan epämiellyttävästi. Pelkoa voi kokea vaikka keskustan grilleillä kolmelta aamuyöllä - ja vain osassa pelko kohdistuu makkaraperunoihin.","pitkä":"Itäinen Pitkäkatu. Turun pisin katu: yli kaksi kilometriä.","Pikkuföri":"Kesäisin joen pitkittäisliikenteestä vastaava vesitaksi. Ei Tax Freetä.","pommitus":"Vihulaisen ikävä tapa kiusata siviilejä. Sodan aikana Turku kärsi pommituksissa pahoin. Kaupungissa kuultiin 338 sireenihälytystä, joiden seurauksena jäi 868 rikkoutunutta rakennusta, mikä on jopa enemmän kuin 1960-1980-lukujen rakennustenpurkuinnostuksessa.","Portsa":"Port Arthur. Idyllinen puutaloalue sataman suunnassa. Rakennettiin 1900-luvun alussa työläisten asuinalueeksi. Nimensä se sai Port Arthurin kaupungin mukaan, jonka Venäjä menetti samaan aikaan käydyssä sodassa Japanille. ","Posankka":"Alvar Gullichsenin patsas. Vaaleanpunainen possun ja ankan risteytys, joka tervehtii Helsingin suunnasta tulevia. ","Puutori":"Tori Aninkaistenmäen päällä. Aikanaan siellä myytiin rakennuspuutavaraa. Nyt se tunnetaan lähinnä yleisestä vessasta, joka toimii ravintolana.   ","pöhnäspäite":"Juovuksissa.","Qwenselin talo":"Aurasillan kupeessa sijaitseva apteekkimuseona nykyään toimiva Qwenselin talo on Turun vanhin omavaraistalouden ajalta säilynyt porvaristalo. Se valmistui noin vuonna 1700 ja sen pihalta löytyy kaupungin keskustan ainoa aito kukko. Kukkoilijoita sen sijaan löytyy nakkikioskijonoista.","raitiotie":"Joukkoliikenneväline, josta luovuttiin vuonna 1972 monien kaupunkilaisten suureksi raivostukseksi. Heidän mielestään elämä olisi erilaista, jos kaupungissa olisi raitiotie, mistä syystä sitä edelleen haikaillaan takaisin edes museolinjan verran. Raitiotieaika näkyy vielä kaupungissa monien vanhojen talojen seinien koukuissa, joihin aikanaan kiinnitettiin raitsikan sähkölinjoja. ","Raunistula":"Viihtyisä asuinalue keskustan tuntumassa. Aikanaan varsin pahamainen paikka, josta ”pruukattiin hakea viinaa ja naisia”. ","Rettigin palatsi":"Keskustassa Aurajoen rannassa sijaitseva kaunis talo, jossa nykyään toimii kaksi musota: Aboa Vetus ja Ars Nova.","Ruisrock":"Maailman vanhin turkulainen rock-festivaali, järjestetty vuodesta 1970. Erikoisuutena ruotsinlaivat, jotka lipuvat muutaman kymmenen metrin päästä päälavasta ja jotka poikkeuksetta saavat ulkomaiset esiintyjät huudahtamaan ”Oh my God!”.","Ruissalo":"Saari Turun edustalla. Tammimetsien ja satumaisten pitsihuviloiden ansiosta paikka, jollaista ei Suomessa ole toista.","ruma":"Noin 70 %  kaikista keskustan kiinteistöistä, jotka on rakennettu 70-80 –luvuilla ja miksei myöhemminkin. Turun rumimmaksi rakennukseksi on äänestetty KOP-kolmio Kauppatorin kupeessa. ","ruotsinlaiva":"Kelluva hotelli, joka seilaa Turun ja Ruotsin väliä ja jossa on Tax Free. Vuosittain Turun sataman kautta kulkee kaikkiaan yli neljä miljoonaa matkustajaa ja 300 000 ajoneuvoa.","rusinamakkara":"Turkulainen kansallisruoka, joka pitää sisällään suoleen tungettua maksaa sekä ohra- tai riisiryynejä eli kuulostaa kaikin puolin herkulliselta. ","Ryssänkirkko":"Kauppatorin laidalla sijaitsevan kauniin ortodoksikirkon halventava nimitys, joka syntyi siitä, kun kirkko rakennettiin 1845 enemmän tai vähemmän venäläisten manifestiksi vallastaan. ","ränttäväine":"Edullinen.","Saaristo":"Usean saaren rypäs. Turun saaristo on maailman kaunein paitsi kreikkalaisten mielestä, joiden mielestä Turun saaristo on vasta toiseksi kaunein. ","Samppalinnan mylly":"Aikanaan Turun kukkuloilla seisoi kymmeniä tuulimyllyjä, joista on jäljellä enää yksi Urheilupuiston kupeessa. Toiminnassa se on viimeksi ollut vuonna 1900. ","Science Park":"Tieteen, julkisen vallan ja yritysmaailman keskittymä Kupittaalla. Alueella sijaitsee neljä korkeakoulua, 25 000 opiskelijaa ja 400 professoria.","Seikkailupuisto":"Suosittu lastenpuisto Kupittaalla. Siellä järjestetään mm. myös lasten omaa rock-festivaalia, Seikkisrokkia.","Sigyn":"Viimeinen puinen, kolmimastoinen purjein kulkenut kauppa-alus maailmassa. Sijaitsee Forum Marinumin edustalla.","silta":"Rakennelma, joka vie esimerkiksi joen yli. Turussa Aurajoen yli vie kahdeksan siltaa, mistä huolimatta joka kesä joku yrittää uida joen yli ja hukkuu.","slaaki":"Halvaus.","Sointu":"Turkulainen, Suomen ensimmäinen äänilevytehdas. Julkaisi mm. Olavi Virtaa, Georg Malmsténia sekä Tauno Paloa.  ","Suomen Joutsen":"84,3 metriä pitkä fregatti, jonka ansioihin kuuluu mm. Mikki Hiiren pelastaminen merihädästä. Se sijaitsee nykyään joen suulla ja on osa Forum Marinum –museota.","Suomen persereikä":"Turku. Muiden kuin turkulaisten mielestä.","Suurlähettiläät":"Suosittu turkulainen bändi, joka on rikastuttanut suomalainen rocklyriikka määrittelemällä, kuinka onneton turkulainen voi olla: ”olen niin onneton, ei autossani ole edes nastoja talvella”.","Suurtori":"Keskiaikainen tori Tuomiokirkon kupeessa. ","Svenska Gården":"Suomenruotsalaisuuden tukikohta Aurakadulla. Sieltä löytyy muun muassa Åbo Underrättelserin toimitus sekä legendaarinen Svenska Klubben.","Talonmiehen vapaapäivä":"Reijo Mäen romaaneissa esiintyvä drinkki, joka on jallukola ilman kolaa. ","Tami":"Juhani Tamminen. Turkulainen valmentaja, joka pelasi aikanaan Tepsissäkin. Tunnettu siitä, ettei hänen puheestaan 54,6 % on englantia.","Tonttu-ukko":"Ukko joka on tonttu. Kuuluisin lienee Turun linnan tonttu-ukko, jonka isä on Zachris Topelius – hän kun kirjoitti tarinan ”Turun Linnan tottu-ukko”. Myös Tuomiokirkossa asuu tonttu-ukko, Mikael nimeltään. ","TPS":"Turun Palloseura. Mitä syvempi on hiljaisuus Turkuhallin katsomossa, sitä fanaattisemmin kannattajat myötäelävät peliä. ","Tukholma":"Ruotsin pääkaupunki. Eräänlainen Turun sisarkaupunki, sillä yhteydet sinne ovat olleet syvät vuosisatoja. Kaupungit ovat syntyneet suurin piirtein samoihin aikoihin, mutta Turku on hieman vanhempi.","Tuomiokirkko":"Maan tunnetuin kirkko. Sen pääkäytävä on niin pitkä, että siellä voisi järjestää juoksukilpailun. Vaihtoehtoisesti se antaa runsaasti aikaa pohtia, mitä onkaan tekemässä, kun kävelee käytävää pitkin avioliiton satamaan. ","Turkuseura":"Koska tamperelaiset eivät jostain syystä moista perustaneet, turkulaiset perustivat sen itse. Seura vaalii turkulaisuutta.","Turun linna":"Alun perin pienelle saarelle perustettu linnaleiri, joka maanpinnan kohoamisen takia ei enää ole saari. Myöhemmin siitä kehkeytyi oikea linna, jossa on pidetty vankina mm. Ruotsin kuninkaallisia sekä Jaakko Ilkkaa. "}